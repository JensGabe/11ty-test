---
layout: layout.liquid
eleventyNavigation:
  parent: Lokalerne
  key: Huskeliste
  order: 4
---
# Husk når i lejer Fælleshuset #

Kontroller inventarlisten inden brug. Der er tydelig markering på skabene, så det er en overkommelig opgave.

Der er salt- og peberbøsser, men det er ikke sikkert, der er noget i dem. I skal selv påfylde.

Der er papirhåndklæder, men tag selv nogle håndklæder med hjemmefra, det pynter.

Der er ikke viskestykker og opvaskemiddel med i lejemålet, tag med hjemmefra, men der er opvasketabs til opvaskemaskinen.

Kontroller, at der er ekstra pærer i reserve, de ligger i øverste venstre skuffe ved køleskabet i køkkenet.

# Under festen

Tag hensyn til naboerne. Ingen høj musik med åbne døre eller vinduer efter kl 22:00.

# Efter festen

Borde og stole anbringes som vist på medsendte plan, de skal aftørres. Bordene må ikke slæbes hen ad gulvet.

Gulve i festlokalerne, køkken og gang rengøres. Det er nemmest, hvis I bruger moppen, den ligger oven på rengøringsskabet og der er ekstra klude i skabet sammen med støvsuger og andre rengøringsartikler. Moppevognen med vrider står under bordet i  baren.

Lysestager, komfur og ovne samt opvaskemaskine rengøres. Brugt service vaskes op og kaffekander samt termokander rengøres og skylles.

Affald fra bar, wc’erne og køkken skal affaldssorteres i containerne der står udenfor mellem køkkenet og klubbens skaterbane. Hvis containerne er aflåst, hænger der en nøgle på opslagstavlen i køkkenet og containeren aflåses igen efter brug. Der ligger ekstra plastposer til affaldsspandene ved emhætten.

Vinduerne skal være lukkede og haspede, lys og ventilator skal slukkes og døre aflåses.

Fejl og mangler skal meddeles tilsynsførende i forbindelse med aflevering af nøglen, hvor der også skal afleveres en opgørelse over evt. ituslået porcelæn og glas. Ituslået glas/porcelæn afregnes med de priser, der fremgår af inventarlisten. Erstatning for andet afregnes efter aftale.

Lokalerne skal afleveres i pæn stand til næste bruger. I må derfor ikke tage service og andre af Fælleshusets ting med hjem.

Hvis der er mangler, når lokalerne afleveres (dårlig rengøring, ituslået glas og porcelæn m.v.) vil udgiften for dette blive fradraget i det indbetalte depositum.

Er der fortløbende udlejninger (evt. fredag, lørdag og søndag), er det den sidste lejer, der hæfter for at tingene er i orden, så kontroller at alt er i orden fra tidligere lejer, når I overtager lokalerne.
